List (seznam)
V této kapitole se podíváme na List.
List patří v Pythonu mezi složené datové typy. Nikoliv primitivní typy, jako jsme si ukazovali doteď.
List, neboli česky seznam, je typ, který nám může sdružovat více než jednu hodnotu. Hodnoty do Listu můžeme přidávat a odebírat a můžeme je číst a upravovat.
Pro vytvoření nového Listu napíšeme několik hodnot oddělených čárkou a uzavřeme je do hranatých závorek. Můžeme napsat i pouze hranaté závorky (bez hodnot) pro vytvoření prázdného listu.
Pro zpřístupnění hodnotu v Listu využíváme indexy. Indexy jednotlivých hodnot v listu začínají od 0. Tedy první prvek v Listu má index = 0 a poslední prvek v Listu má index = (počet prvků - 1).
Pro přidání nového prvku do Listu voláme na Listu metodu 'append' a jako argument ji dáváme prvek, který chceme přidat.
Pro odebrání prvku z Listu voláme na Listu metodu 'pop' a jako argument ji dáváme index prvku, který chceme odebrat.
Pojďme se podívat na ukázku kódu pracujícího s Listy.
Hned na začátku vytváříme List people obsahující několik jmen. Ten si následně i s jeho délkou necháme vytisknout. Pro zjištění délky Listu (počet prvků) opět používáme metodu 'len'.
Dále z Listu čteme prvek s indexem 0 (pro přístup k němu používáme hranaté závroky s indexem) a hodnotu si ukládáme do proměnné. Tu si poté necháme vytisknout.
V další části nastavujeme hodnotu prvku v Listu s indexem 2 na novou hodnotu, stejně jako bychom nastavovali hodnotu proměnné.
Dále do Listu přidáváme novou hodnotu pomocí metody 'append'. Zde vidíme, že se také jedná o funkci (jako jsme měli print a len), ale voláme ji přímo na proměnné držící náš List (pomocí tečky za proměnou). Jako argument ji dáváme hodnotu, kterou chceme přidat.
V poslední části odstraňujeme z Listu prvek s indexem 0 pomocí metody 'pop' (opět tuto funkci/metodu voláme na proměnné držící List stejně jako tomu bude u 'append').
END
Nyní jsme se již seznámili se základní prací s Listy v Pythonu.
Je nutné podotknout, že mnoho konceptů, jako je volání funkcí, či dokonce volání metod (append, pop), zatím budeme chápat pouze intuitivně a budeme se s nimi zatím učit jen zacházet bez toho, abychom se ptali jak to vlastně funguje. K tomu zatím nemáme dostatečné znalosti, ale již brzy se i k podrobnému vysvětlení těchto konceptů dostaneme.
